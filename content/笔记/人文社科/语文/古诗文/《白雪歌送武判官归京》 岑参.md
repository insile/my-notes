##### 《白雪歌送武判官归京》
- #唐/岑参 #初中
	- 北风卷地白草折，胡天八月即飞雪。
	- 忽如一夜春风来，千树万树梨花开。
	- 散入珠帘湿罗幕，狐裘不暖锦衾薄。
	- 将军角弓不得控，都护铁衣冷难着。
	- 瀚海阑干百丈冰，愁云惨淡万里凝。
	- 中军置酒饮归客，胡琴琵琶与羌笛。
	- 纷纷暮雪下辕门，风掣红旗冻不翻。
	- 轮台东门送君去，去时雪满天山路。
	- 山回路转不见君，雪上空留马行处。
##### 译文
- 北风席卷大地把白草吹折，胡地天气八月就纷扬落雪。忽然间宛如一夜春风吹来，好像是千树万树梨花盛开。雪花散入珠帘打湿了罗幕，狐裘穿不暖锦被也嫌单薄。将军都护手冻得拉不开弓，铁甲冰冷得让人难以穿着。沙漠结冰百丈纵横有裂纹，万里长空凝聚着惨淡愁云。主帅帐中摆酒为归客饯行，胡琴琵琶羌笛合奏来助兴。傍晚辕门前大雪落个不停，红旗冻僵了风也无法牵引。轮台东门外欢送你回京去，你去时大雪盖满了天山路。山路迂回曲折已看不见你，雪上只留下一行马蹄印迹。
